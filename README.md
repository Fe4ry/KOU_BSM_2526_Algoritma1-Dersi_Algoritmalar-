# 2025-2026 Programlama Laboratuvarı-1 Algoritmaları
Bu depo  ***Kocaeli Üniversitesi / Bilişim Sistemleri Mühendisliği*** *Programlama Laboratuvarı-1 (Yavuz Selim FATİHOĞLU)* dersini alan öğrenciler için derse özel algoritmaları pratik yapabilmeleri amacıyla oluşturulmuştur.

## Algoritma Uygulaması 1 (Hafta 3)

>[!TIP]
>### A Grubu:
>
>*Kullanıcıdan alınan bir sayının pozitif, negatif veya sıfır olup olmadığını  kontrol eden bir algoritma tasarlayınız.*
>
>*Her bir durum için ekrana uygun bir mesaj yazdırınız.*
>
>*Bu algoritmanın akış diyagramını Flowgorithm ile oluşturunuz.*
>*** 
>### B Grubu:
>
>*Bir öğrencinin vize ve final notlarını kullanıcıdan alan, bu notlara göre öğrencinin not ortalamasını hesaplayan ve ortalama sonucuna göre "Geçti" veya "Kaldı" mesajını ekrana yazdıran, bir akış diyagramı çiziniz.*
>
>*	***Vize notunun %40'ı ve final notunun %60'ı alınarak ortalama hesaplanacaktır.***
>
>*	***Ortalama 50 ve üzerindeyse öğrenci "Geçti", 50'nin altındaysa "Kaldı" olarak değerlendirilecektir.***
>***
>### C Grubu:
>
>*Kullanıcıdan bir tam sayı alarak bu sayının çift mi yoksa tek mi olduğunu kontrol eden bir algoritma yazınız.*
>
>*Sayının türüne göre ekrana uygun mesajı yazdırınız.*
>
>*Hazırladığınız algoritmanın akış diyagramını Flowgorithm ile çiziniz.*
>
>***İpucu: %2 (mod 2) operatörünü kullanmalısınız.***

Algoritma Uygulaması 2 (Hafta 4)
---
>[!TIP]
>### A Grubu:
>
>*Flowgorithm kullanarak, 0 ile 100 arasında rastgele üretilen 50 sayıdan çift sayıların toplamını ve tek sayıların toplamını bulan bir akış diyagramı oluşturunuz.*
>
>*1- Random 50 sayı oluşturunuz ve bu sayıları ekrana yazdırınız.*
>
>*2- Oluşturulan random sayılardan tek ve çift sayıların toplamlarını ekrana yazdırınız.*
>***
>### B Grubu:
>
>*Klavyeden girilen alt ve üst sınır arasında rastgele oluşturulan 3 sayıdan en büyüğünü bulan ve ekrana yazdıran bir Flowgorithm akış diyagramı oluşturunuz*
>
>* **Rastgele sayı üretmek için: random(N) kullanabilirsiniz**
>***
>### C Grubu:
>
>*Flowgorithm kullanarak,*
>
>*1 ile 100 arasında rastgele üretilen 20 adet sayıdan 5'e bölünebilen sayıları ekrana yazdıran akış diyagramını oluşturunuz.*
>
>*1- Random 20 sayı oluşturunuz ve bu sayıları ekrana yazdırınız.*
>
>*2- Oluşturulan random sayılardan 5'e bölünebilir sayıları ekrana yazdırınız.*

Algoritma Uygulaması 3 (Hafta 5)
---
>[!TIP]
>### A Grubu:
>
>*Flowgorithm kullanarak, girilen 4 basamaklı pozitif bir sayının basamaklarının karelerinin toplamını bulan algoritmanın akış diyagramını hazırlayınız.*
>
>**İpucu 1: Flowgorithmde üs almak klasik şekilde kullanılır. 2^3 şeklinde, 2nin 3. kuvvetini alır.**
>
>***Örn:*** *1234 → 1^2 + 2^2 + 3^2 + 4^2 = 30*
>
>**İpucu 2: Girilen sayının basamaklarını bulmak için mod alma ve bölme işlemlerini kullanabilirsiniz.**
>
>***Örn:*** *Yüzler basamağını bulmak için: (1234 % 1000) / 100 = 2*
>***
>### B Grubu:
>
>*Flowgorithm kullanarak,*
>
>*klavyeden girilen a ve b sayıları arasındaki çift sayıların toplamını bulan algoritmanın akış diyagramını hazırlayınız.*
>
>* ***a >= b ise hata verip yeni değerlerin girilmesi istenilmelidir.***
>***
>### C Grubu:
>
>*Flowgorithm kullanarak, kullanıcının girdiği 5 adet sayıdan kaç tanesinin çift olduğunu ve bu sayıların toplamını bulan algoritmanın akış diyagramını hazırlayınız.*

Algoritma Uygulaması 4 (Ödevler) (Hafta 7)
 ---
>[!TIP]
>### Ödev 1:
>
>*Kullanıcı tarafından girilen herhangi bir sayının, Armstrong sayı olup olmadığını bulan algoritmayı Flowgorithm ile tasarlayınız (String yaklaşımı kullanmayınız).*

>[!NOTE]
>*	**ARMSTRONG Sayı:** *Kullanıcı tarafından alınan herhangi bir sayının, her basamağının sayının basamak değeri kadar kuvvetinin alınıp toplanması sonucu elde edilen toplam değerin sayıya eşit olmasıdır.*
>
>***Örnekler:***
>*	*371 sayısı Armstrong sayıdır. ( 3^3 + 7^3 + 1^3 = 27 + 343 + 1 = 371 )*
>
>*	*1634 sayısı Armstrong sayıdır. ( 1^4 + 6^4 + 3^4 + 4^4 = 1 + 1296 + 81 + 256 = 1634 )*
>
>**İpucu: Flowgorithmde üs almak klasik şekilde kullanılır. 2^3 şeklinde, 2nin 3. kuvvetini alır.**

>[!TIP]
>### Ödev 2:
>
>*Klavyeden girilen sayının asal olup olmadığını bulan algoritmayı hazırlayınız.*

>[!NOTE]
>*	**Asal Sayı:** *Yalnız ve yalnız iki böleni olan doğal sayılardır. Kendisinden ve 1 sayısından başka böleni olmayan sayılara denilmektedir.*

Algoritma Uygulaması 5 (Hafta 8)
---
>[!TIP]
>
>### A Grubu:
>
>*Kullanıcıdan 4 basamaklı bir tamsayı alan, bu sayının her basamağını bir diziye yerleştiren ve sayıyı tersten yazarak ekrana yazdıran algoritmayı Flowgorithm ile tasarlayınız.*
>
>***Çalışma Mantığı:***
>
>*- Kullanıcıdan 4 basamaklı bir sayı girişi alın (örneğin: 1234).*
>
>*- Sayının her basamağını bir diziye yerleştirin.*
>
>***Örnek:*** *basamaklar[0] = 1, basamaklar[1] = 2, basamaklar[2] = 3, basamaklar[3] = 4*
>
>*- Diziyi tersten okuyarak sayıyı ekrana yazdırın.*
>
>*	*Çıktı: 4321*
>
>### B Grubu:
>
>*Kullanıcıdan 5 elemanlı bir tamsayı girmesini isteyen ve sayının basamaklarındaki rakamların toplamını ekrana yazdıran bir Flowgorithm algoritması tasarlayınız.*
>
>***Çalışma Mantığı:***
>
>*- Kullanıcıdan 5 adet tamsayıyı sırayla alın ve sayilar adlı bir diziye kaydedin.*
>
>*	*12345 = 1 + 2 + 3 + 4 + 5*
>
>*- Dizideki elemanların toplamını hesaplayın.*
>
>*- Toplamı ekrana yazdırın.*
>
>*	*Çıktı: 15*
>
>### C Grubu:
>
>*Kullanıcıdan 5 elemanlı bir tamsayı girmesini isteyen ve sayının basamaklarındaki her rakamın karesini hesaplayıp ekrana yazdıran bir Flowgorithm algoritması oluşturunuz.*
>
>***Çalışma Mantığı:***
>
>*Kullanıcıdan 5 adet tamsayıyı sırayla alın ve sayilar adlı bir diziye kaydedin.*
>
>*	*12345 = 1^2 + 2^2 + 3^2 + 4^2 + 5^2*
>
>*- Döngü kullanarak her sayının karesini bulun.*
>
>*- Her sayının karesini ekrana yazdırın.*
>
>*	*Girdi: 12345*
>
>*	*Çıktı: 25 + 16 + 9 + 4 + 1 = 55*

Algoritma Uygulaması 6 (Hafta 9):
---
>[!TIP]
>### A Grubu:
>
>*Kullanıcıdan bir kelime alınız. Girilen kelimenin karakterlerini tersten ekrana yazdıran bir algoritmayı Flowgorithm'de oluşturunuz.*
>
>**İpucu:** *String’in uzunluğunu belirlemek için **Length -Len()-** özelliğini kullanabilirsiniz.Dizinin son karakteri **Length - 1** indeksinde yer alır.*
>
>*Son karakterden başlayıp başa doğru gidecek şekilde bir döngü kullanarak karakterleri ekrana yazdırabilirsiniz.*
>
>***Örnek:***
>*	*Girdi → Kocaeli*
>*	*Çıktı → ileacoK*
>
>### B Grubu:
>
>*Kullanıcıdan bir kelime alınız. Kelimenin baştan ve sondan karakterlerini karşılaştırarak kelimenin palindrom olup olmadığını kontrol eden bir algoritmayı Flowgorithm’de oluşturunuz.*
>
>*Eğer tüm karakterler eşitse ekrana "Kelime palindromdur.", değilse "Kelime palindrom değildir." yazdırınız.*

>[!NOTE]
>* ***Palindrom:** Hem sağ taraftan hem de sol taraftan okunduğunda aynı olan kelime veya kelime gruplarıdır.*

>[!TIP]
>**İpucu:** *Kelimenin uzunluğunu **Length -Len()-** özelliği ile bulabilirsiniz.*
>
>***Örnekler:***
>
>*	*Girdi -> kazak/kazak -> Çıktı -> Kelime palindromdur.*
>*	*Girdi -> masal/lasam -> Çıktı -> Kelime palindrom değildir.*
>
>### C Grubu:
>
>*Kullanıcıdan bir kelime alınız. Kelimenin her karakterini kontrol ederek sesli harflerin **(a, e, ı, i, o, ö, u, ü)** sayısını bulup ekrana yazdıran bir algoritmayı Flowgorithm’de oluşturunuz.*
>
>**İpucu:** *String’in uzunluğunu belirlemek için **Length -Len()-** özelliğini kullanabilirsiniz.*
>
>***Örnek:***
>*	*Girdi -> Kocaeli*
>*	*Çıktı -> Kelimedeki sesli harf sayısı: 4*

Algoritma Uygulaması 7 (Hafta 11)
---
>[!TIP]
>### A Grubu:
>
>*20 elemanlı bir tamsayı dizisi oluşturup bu dizinin her elemanına 1 ile 100 arasında rastgele üretilmiş sayılar atanmasını sağlayan bir C# programı yazınız.*
>
>*Program, tüm elemanlar oluşturulduktan sonra dizinin içindeki sayıların tamamını ekrana listelemeli ve dizide kaç adet çift, kaç adet tek sayı bulunduğunu hesaplayıp sonuçları kullanıcıya göstermelidir.*
>
>***Çalışma Mantığı:***
>
>*- 20 elemanlı boş bir tamsayı dizisi oluşturunuz. Dizinin her bir elemanına 1 ile 100 arasında rastgele bir sayı atayınız.*
>
>*- Atama işlemi tamamlandıktan sonra, ekrana şu bilgileri sırasıyla yazdırınız:*
>
>*	*Dizinin tüm elemanlarının listesi,*
>  
>*	*Dizide kaç adet **ÇİFT** sayı bulunduğu,*
>  
>*	*Dizide kaç adet **TEK** sayı bulunduğu.*
>
>**İpucu:** ***Random rnd = new Random(1,101);** sınıfını kullanabilirsiniz.*
>***
>### B Grubu:
>
>*10 elemanlı bir tamsayı dizisi oluşturup bu dizinin her elemanına -100 ile 100 arasında rastgele üretilmiş sayılar atanmasını sağlayan bir C# programı yazınız.*
>
>*Program, tüm elemanlar oluşturulduktan sonra dizinin **içindeki sayıların tamamını ekrana listelemeli** ve dizide kaç adet **negatif**, kaç adet **pozitif** ve kaç adet **nötr** sayı bulunduğunu hesaplayıp sonuçları kullanıcıya göstermelidir.* 
>
>***Çalışma Mantığı:***
>
>
>*- 10 elemanlı boş bir tamsayı dizisi oluşturunuz. Dizinin her bir elemanına **-100 ile 100** arasında rastgele bir sayı atayınız.*
>
>*- Atama işlemi tamamlandıktan sonra, ekrana şu bilgileri sırasıyla yazdırınız:*
>
>*	*Dizinin tüm elemanlarının listesi,*
>*	*Dizide kaç adet NEGATİF sayı bulunduğu,*
>*	*Dizide kaç adet POZİTİF sayı bulunduğu,*
>*	*Dizide kaç adet NÖTR sayı bulunduğu.*
>**İpucu:** ***Random rnd = new Random(-100,101);** sınıfını kullanabilirsiniz.*
>***
>### C Grubu:
>
>*Bellekte 10 elemanlı bir tamsayı dizisi oluşturan bir C# programı yazınız.*
>
>*Program, kullanıcıdan sırayla 10 adet tamsayı girmesini isteyerek bu değerleri diziye kaydetmelidir.*
>
>*Program, tüm girişler tamamlandıktan sonra diziyi baştan sona tarayarak dizideki en büyük ve en küçük sayıları ve bu sayıların dizi içerisindeki konumlarını (kaçıncı eleman olarak girildiklerini) belirlemelidir.*
>
>*Program sonunda en büyük sayı ve konumu ile en küçük sayı ve konumunu ekrana yazdırınız.*

>[!WARNING]
>*Eğer en büyük veya en küçük sayı dizide birden fazla kez geçiyorsa, ilk görüldüğü konum dikkate alınmalıdır.*
>
>*Girilen sayı negatif olabilir,ilk en büyük ve en küçük sayı değerleri olarak 0 alırsanız programınız hatalı çalışır.*
>
>***Çalışma Mantığı:***
>
>*	*Kullanıcıdan sırayla 10 adet tamsayı girmesini isteyerek bu değerleri diziye kaydediniz.*
>
>*Programınız ekrana şu bilgileri sırasıyla yazdırmalıdır:*
>*	*Dizinin tüm elemanlarının listesi,*
>*	*Dizinin en büyük elemanı ve kaçıncı sırada girildiği,*
>*	*Dizinin en küçük elemanı ve kaçıncı sırada girildiği.*

Algoritma Uygulaması 8 (Hafta 12)
---
>[!TIP]
>### A Grubu:
>
>*Bir sayı listesi üzerinde analiz yaptığınızı varsayarak aşağıdaki işlemleri sırasıyla gerçekleştiren bir C# programı yazınız:*
>
>***Çalışma Mantığı:***
>
>***1.** sayilar isminde bir **ArrayList oluşturun** ve listeye 45, 12, 88, 3, 25 sayılarını ekleyiniz.*
>
>***2.** Listeyi küçükten büyüğe sıralayınız.*
>
>***3.** Sıralanmış listenin 3.elemanı olarak 50 sayısını **Insert metodu** ile ekleyiniz.*
>
>***4.** Listeden 12 değerini **Remove metodu** ile siliniz.*
>
>***5.** Listenin içinde 88 sayısının bulunup bulunmadığını Contains ile kontrol ederek ekrana **“Var”** veya **“Yok”** yazdırınız.*
>
>***6.** Son olarak listenin son halini **Reverse metodu** ile ters çevirip tüm elemanları ekrana yazdırınız.*
>*	*Her adımdan sonra listeyi ekrana yazdırmanız gerekmektedir.*
>***
>### B Grubu:
>
>*Bir turizm acentesi için şehir listesi yönettiğinizi varsayarak aşağıdaki işlemleri gerçekleştiren bir C# programı yazınız.:*
>
>***Çalışma Mantığı:***
>
>***1.** sehirler isminde bir **ArrayList** oluşturun ve listeye “Kocaeli”, “Van”, “Antalya”, “Rize”, “Bursa” şehirlerini ekleyiniz.*
>
>***2.** Listeyi alfabetik **(Sort)** olarak sıralayınız.*
>
>***3.** Sıralanan listenin en başına “Ankara” şehrini **Insert metodu** ile ekleyiniz.*
>
>***4.** Güncellenmiş sıralama yapısında 3. indeksindeki şehri **RemoveAt** ile listeden siliniz.*
>
>***5.** Listenin içinde “Van” şehrinin bulunup bulunmadığını **Contains** ile kontrol ederek uygun bir mesaj ekrana yazdırınız.*
>
>***6.** Son olarak listenin eleman sayısını **(Count)** ekrana yazdırınız ve listedeki tüm şehirleri ekrana yazdırınız.*
>*	*Her adımdan sonra listeyi ekrana yazdırmanız gerekmektedir.*
>
>### C Grubu:
>
>*Bir online market uygulaması için ürün sepeti yönettiğinizi varsayarak aşağıdaki işlemleri gerçekleştiren bir C# programı yazınız:*
>
>***1.** sepet isminde bir **ArrayList** oluşturunuz ve listeye “Süt”, “Un”, “Yağ”, “Şeker”, “Tuz” ürünlerini ekleyiniz.*
>
>***2.** Listeyi alfabetik **(Sort)** olarak sıralayınız.*
>
>***3.** Sıralanan listeden “Tuz” ürününü **Remove metodu** ile siliniz.*
>
>***4.** Listenin 1. indeksine “Makarna” ürününü **Insert metodu** ile ekleyiniz.*
>
>***5.** Sepetin **Capacity** değerini ekrana yazdırıniz.*
>
>***6.** Listenin içinde “Şeker” ürününün bulunup bulunmadığını **Contains** ile kontrol ederek uygun bir mesaj yazdırınız.*
>
>***7.** Son olarak listeyi **Reverse metodu** ile ters çevirin ve oluşan son hâli ekrana yazdırınız.*
>
>*	*Her adımdan sonra listeyi ekrana yazdırmanız gerekmektedir.*

Algoritma Uygulaması 9 (Hafta 13)
---
>[!TIP]
>### A Grubu:
>
>*Bir kütüphanedeki kitapların listesini tutarak aşağıdaki işlemleri sırasıyla gerçekleştiren bir C# programı yazınız:*
>
>***Çalışma Mantığı:***
>
>**1.** *İçinde "Nutuk", "Sefiller", "Suç ve Ceza", "Simyacı" kitaplarının olduğu bir **ArrayList** oluşturunuz.*
>
>**2.** *Kullanıcıdan kiralamak istediği kitabın ismini alınız.*
>
>**3.** *IndexOf kullanarak kitabın listede olup olmadığını kontrol ediniz.*
>
>***Eğer kitap listede varsa:***
>
>**4.** *Kitap listesini alfabetik olarak sıralayınız.*
>
>**5.** *BinarySearch kullanarak kitabın sıralı listedeki konumunu bulunuz ve ekrana yazdırınız.*
>
>**6.** *"Kitap bulundu, kiralandı." mesajını yazdırınız.*
>
>**7.** *Kitabı listeden siliniz.*
>
>***Eğer kitap listede yoksa:***
>
>**8.** *"Kitap kütüphanemizde bulunmamaktadır." mesajını yazdırınız.*
>
>* *Her adımdan sonra listeyi ekrana yazdırmanız gerekmektedir.*
>***
>### B Grubu:
>
>*Bir marketteki ürünlerin fiyatlarını tutan ve aşağıdaki işlemleri sırasıyla gerçekleştiren bir C# programı yazınız:*
>
>***Çalışma Mantığı:***
>
>**1.** *İçinde rastgele 5 adet ürün fiyatının (örneğin: 10, 50, 25, 100, 5) bulunduğu sayısal bir **ArrayList** oluşturunuz.*
>
>**2.** *Kullanıcıdan bir fiyat değeri alınız.*
>
>**3.** ***IndexOf** kullanarak listede girilen fiyatta bir ürün olup olmadığını kontrol ediniz.*
>
>***Eğer girilen fiyat listede varsa:***
>
>**4.** *Fiyat listesini küçükten büyüğe sıralayınız.*
>
>**5.** **BinarySearch** *kullanarak girilen fiyatın sıralı listedeki indeksini bulunuz ve ekrana yazdırınız.*
>
>**6.** *Girilen fiyatın orijinal listedeki değerini 2 katı ile güncelleyiniz.*
>
>**7.** *Güncellenmiş fiyat listesini ekrana yazdırınız.*
>
>***Eğer girilen fiyat listede yoksa:***
>
>**8.** *"Bu fiyatta bir ürün bulunamadı." mesajını yazdırınız.*
>
>* *Her adımdan sonra listeyi ekrana yazdırmanız gerekmektedir.*
>***
>### C Grubu
>
>*Bir etkinlik için davetli listesi kontrolü yapan ve aşağıdaki işlemleri sırasıyla gerçekleştiren bir C# programı yazınız:*
>
>***Çalışma Mantığı:***
>
>*İçinde "Ali", "Mehmet", "Zeynep", "Ayşe", "Emre" isimlerinin olduğu bir *ArrayList* oluşturunuz.*
>
>*Kontrolü yapan görevli (kullanıcı) gelen kişinin ismini girmelidir.*
>
> **IndexOf** *kullanarak girilen ismin davetli listesinde olup olmadığını kontrol ediniz.*
>
>***Eğer kişi listede varsa:***
>
>**1.** *Davetli listesini alfabetik olarak sıralayınız.*
>
>**2.** *BinarySearch kullanarak kişinin sıralı listedeki indeksini bulunuz ve ekrana yazdırınız.*
>
>**3.** *"Giriş yapabilirsiniz, hoş geldiniz." mesajını yazdırınız.*
>
>***Eğer kişi listede yoksa:***
>
>**1.** *"İsminiz listede yok, şu an listeye eklendiniz." mesajını yazdırınız.*
>
>**2.** *Girilen ismi listenin sonuna ekleyiniz.*
>
>**3.** *Güncellenmiş davetli listesini ekrana yazdırınız.*
>
>* *Her adımdan sonra listeyi ekrana yazdırmanız gerekmektedir.*

Algoritma Uygulaması 10 (Hafta 14)
---
>[!TIP]
>### A Grubu:
>
>*Kullanıcıdan alınan 5 elemanlı bir tamsayı dizisinin Testere (Zigzag) Dizisi olup olmadığını kontrol eden bir C# programı yazınız.*
>
>***Dizi elemanları sırasıyla:***
>
>*Bir artan, bir azalan, veya bir azalan, bir artan şekilde ilerlemelidir.*
>

>[!WARNING]
>* *Yan yana eşit iki eleman olması kuralı bozar.*
>
>* *Üst üste iki artış veya iki azalış olması kuralı bozar.*
>
>* *Dizinin ilk iki elemanı, dizinin başlangıç yönünü belirler.* 
>***Örnek:***
>
>* *[1, 5, 2, 8, 3] -> (Arttı, azaldı, arttı, azaldı) ->*
>**$\color{green}\mathbf{DOĞRU}$**
>
>* *[1, 2, 3, 5, 2] -> (Üst üste arttı) ->*
>**$\color{red}\mathbf{YANLIŞ}$**
>***

>[!TIP]
>### B Grubu:
>*Kullanıcıdan alınan bir tamsayı dizisinin Simetrik (Ayna / Palindrom) Dizi olup olmadığını kontrol eden bir C# programı yazınız.*
>
>**1.** *Kullanıcıdan önce dizinin eleman sayısı alınacaktır. Ardından n elemanlı bir tamsayı dizisi girilecektir.*
>**2.** Bir dizi;
>
>Baştan sona ve sondan başa okunduğunda aynı ise **simetrik(ayna)** dizidir.
>***Eğer dizi simetrik ise:***
>
>* *Dizideki simetrik çift sayısını ekrana yazdırınız.*
>
>***Eğer dizi simetrik değil ise:***
>
>* *Eşitliğin ilk bozulduğu indeks değerini yazdırınız.*
>
>* *Ayrıca eşleşen simetrik çift sayısını ekrana yazdırınız.*
>***Örnek:***
>
>|Dizi: [1, 4, 9, 3, 1]| Dizi: [1, 4, 9, 4, 1]|
>|:--:|:--:|
>|**Çıktı:** Dizi simetrik değildir.| **Çıktı:** Dizi simetriktir.|
>|Eşitliğin bozulduğu indeks: 1| Simetrik çift sayısı: 2|
>|Eşleşen simetrik çift sayısı: 1| Hepsinin eşi var |
>***

>[!TIP]
>### C Grubu:
>
> *Oluşturulan dizide, yan yana aynı değerin en fazla kaç kez tekrar ettiğini bulan bir C# programı yazınız.*
>
>* *Program, 10 elemanlı bir tamsayı dizisini otomatik olarak oluşturacaktır.*
>
>* *Dizinin her elemanı 1 ile 5 arasında rastgele (Random) bir değer alacaktır.*
>
>***Çalışma Mantığı:***
>
>***Random sınıfını kullanarak:***
>* *10 elemanlı bir tamsayı dizisini 1–5 aralığında değerlerle doldurunuz.*
>* *Oluşturulan diziyi ekrana yazdırınız.*
>  ***Dizideki;***
>* *En uzun tekrar sayısını,*
>* *Bu tekrarın hangi sayıya ait olduğunu,*
>* *Ve başlangıç indeksini ekrana yazdırınız.*

>[!NOTE]
>*Eğer birden fazla en uzun ardışık değer varsa, ilk görüleni dikkate alınız.*
>|Oluşturulan Dizi:| [3, 3, 3, 1, 5, 5, 2, 4, 4, 1]
>|:--:|:--:|
>|En uzun tekrar:| 3|
>|Sayı:| 3|
>|Başlangıç indeksi:| 0|

### Dipnot 
*Dostlar, algoritmaların sorunsuz bir şekilde çalışacağı gibi bir düşüncem kesinlikle yok. Herhangi bir algoritmayı daha kaliteli ve en optimal bir şekilde temiz kod ile yapabileceğinizi düşünüyorsanız, depoya katkıda bulununmanızı gerçekten isterim. Teşekkürler şimdiden...*




